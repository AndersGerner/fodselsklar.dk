# Handelsbetingelser for Mental Ro v/ Camilla Holsted

## § 1 Generelt

Mental Ro v/ Camilla Holsted  
Frederiksbro Allè 104, 4.TV 
3400 Hillerød  
CVR. NR.: 40973893  
kontakt@mentalro.nu
+45 22594903  

**OBS!** Alle samtaler og informationer fra sessioner, er underlagt tavshedspligt.

### Varighed af sessioner:

- Træningssessioner, holdtimer samt pilatessessioner: 55 min.
- Coachingsessioner: 60 min

## § 2 Priser & Rabat

Alle priser er i danske kroner DKK, inkl. moms.

Mental Ro forbeholder sig retten til at foretage prisændringer. Disse vil blive varslet via e-mail og på hjemmesiden, senest 45 dage inden ændringerne træder i kraft.

Er du ledig, studerende eller pensionist gives der 25% rabat. Der skal forevises dokumentation for ledighed og evt. førtidspension samt et gyldigt studiekort for studerende. 

Der gives ikke rabatter udover den faste ledigheds-, studie og pensionistrabat samt eventuelle kampagner.

...

## § 3 Transporttillæg

Hvis trænings- eller coachingsessionen skal foregå andetsteds end en lokation i Hillerød, vil de første 0-5 km være gratis.
Der vil blive pålagt et transporttillæg i en radius fra 5-15 km på 50 kr.
Er den ønskede lokation længere væk end 15 km, vil der blive pålagt yderligere 3 kr. pr. km. der køres, ud og hjem.

Start adresse: Frederiksbro Allè 104, 4.TV

...

## § 4 Betalingsfrist & rykkergebyr

Alle fakturaer betales indenfor 3 dage, fra du modtager din faktura pr. e-mail. Selve fakturaen fungerer som en kvittering. Ved abonnementsbetaling, modtages en e-mail med kvittering, hver gang betalingen er gennemført.

Mental Ro sender altid en på påmindelse om mangelende betaling, når betalingen er forfalden efter de 3 dage er overskredet. Herefter pålægges et rykkergebyr på 50 kr. ved yderligere 2 dages forsinket betaling.

Det er muligt at betale med kreditkort, MobilePay eller ved bankoverførsel.

Ved betaling, bekræfter du samtidigt Mental Ros handelsbetingelser samt betingelserne for personoplysninger (se §9). 

Ved køb af klippekort, kan betalingen deles op i rater - rente -og gebyrfrit.

...

## § 5 Booking, aflysning og udeblivelse

Når du booker/køber en af Mental Ros ydelser, modtager du straks en bekræftelses-e-mail samt en faktura indenfor 24 timer.

**Udendørshold:**
Du kan booke plads på hold indtil 30 min. før holdstart og du kan afmelde din booking fra et hold, senest 2 timer før holdstart. Får du ikke afmeldt i tide bliver der enten trukket et klip fra dit klippekort.
Tilmelding til et hold skal altid ske ved at melde dig på, i kalenderen, som du kan logge ind og se, nederste på siden her. Afmelding skal, uanset hvad, ske ved at sende en sms eller mail til Camilla Holsted. 
OBS! Mental Ro forbeholder sig retten til at ændre eller nedlægge et hold. Dette vil ske med 1 måneds varsel.

**1:1 personlig træning:**
Alle 1:1 træningssessioner aftales med Camilla Holsted, individuelt. Har du brug for at aflyse en træningssession, skal dette ske senest 12 timer før planlagte tidspunkt. Sker dette ikke indenfor tiden bliver der opkrævet et No Show Fee på 150 kr. Det vil dog være muligt at kunne aftale et nyt tidspunkt for afholdelse af træningssessionen. Forekommer en udeblivelse bliver 100% af sessionens pris (500 kr.) opkrævet og her er sessionen tabt. Dette er uanset årsag. 

**Coachingsessioner:**
Alle coachingsessioner aftales med Camilla Holsted, individuelt. Har du brug for at aflyse en coachingsession, skal dette ske senest 12 timer før planlagte tidspunkt. Sker dette ikke indenfor tiden, bliver der opkrævet et No Show Fee på 350 kr. Det vil dog være muligt at kunne aftale et nyt tidspunkt for afholdelse af coachingsessionen. Forekommer en udeblivelse bliver 100% af sessionens pris (750 kr.) opkrævet og her er sessionen tabt. Dette er uanset årsag. 

...

## § 6 Betingelser for abonnementer

**Sådan opretter du et abonnement:**
Du kan oprette et abonnement ved at gå ind på undersiden, til den ydelse du ønsker at abonnere på. Her vælger du det ønskede abonnement og klikker "køb her". 

**Kvittering:**
Du vil få tilsendt en mail, med en kvittering hver gang der trækkes betaling for dit abonnement. 

**Fortrydelsesret:**
Du har som udgangspunkt 14 dages fortrydelsesret, når du køber online. Starter forløbet inden de 14 dage, vil fortrydelsesretten bortfalde ved den indledende samtales påbegyndelse. 

**Refundering:**
Et påbegyndt forløb kan ikke refunderes. 

**Betingelser:**
Ved tilmelding accepterer du samtidigt at Mental Ro må trække et beløb, der svare til det oprettede abonnements pris, hver måned på dit kreditkort.  
Mental Ro forbeholder sig retten til at ændre medlemsbetingelserne med 1 måneds varsel. 

**Betaling med kort:**
Et abonnement kan betales med Visa, Mastercard, Mobile Pay og Apple Pay. Betaling og opbevaring af kreditkortinformationer, håndteres af Reepay A/S. 

**Opsigelse af abonnement:**
Du opsiger dit abonnement ved at skrive en mail til kontakt@mentalro.dk med dit fulde navn. Du kan opsige dit abonnement ved udgangen af indeværende måned, ved at varsle opsigelsen senest 7 dage efter seneste betaling. 

**Ned- og opgradering af abonnement:**
Du kan nedgradere dit abonnement ved at skrive en mail til kontakt@mentalro.dk med dit fulde navn, og hvilket abonnement du gerne vil nedgradere til. Du kan nedgradere dit abonnement ved udgangen af indeværende måned, ved at varsle det senest 7 dage efter seneste betaling. Ved opgradering, kontakt Mental Ro på ovenstående mail. 


...

## § 7 Ansvar og garanti

Når du træner hos Mental Ro, er det på eget ansvar. Du er selv ansvarlig for at være i en helbredsmæssig tilstand, der tillader træning.

Du har ikke 2 års reklamationsret, da der er tale om tjenesteydelser. Derfor bedes du med det samme, kontakte mig hvis du oplever problemer/mangler.

Hos Mental Ro, tror Camilla Holsted fuldt ud på, at motion der er tilpasset til klienten, vil forbedre dennes sundhed. Dog kan Mental Ro ikke garantere resultaterne. 

Der fremsættes ingen erklæringer og/eller garantier for at klienten vil opnå specifikke mål, herunder – men ikke begrænset til - : Øget muskelmasse, vægttab eller evnerne til at kunne deltage i specifikke atletiske aktiviteter. 

Det anbefales at man følger de aftaler der indgås med Camilla Holsted og er indforstået med de enkelte ydelsers begrænsninger - disse vil i så fald være tydeliggjort på undersiden, til den pågældende ydelse.  

Ansvaret for resultaterne er klientens, med støtte fra Mental Ro.

...

## § 8 Fortrydelsesret

Der er som udgangspunkt 14 dages fortrydelsesret når du køber noget online.

Hvis der imidlertid købes en ydelse, der begynder indenfor de første 14 dage, fra du modtager en faktura via e-mail, bortfalder fortrydelsesretten.

Har du betalt for et klippekort eller et abonnement, som først starter op om mere end 14 dage fra den dag du modtager en faktura via e-mail, kan du fortryde senest 14 dage, inden opstart.

Det vil være muligt at få beløbet refunderet, indtil 14 dage inden første aftale med Camilla Holsted. Fra 14 dage inden den første aftale, er tilmelding og betaling bindende. Er der mindre end 14 dage til opstart og forløbet eller abonnementet dermed ikke startet endnu, vil det være muligt at sælge dit klippekort eller lade dit abonnement overgå til en anden person, i stedet. 

...

## § 9 Persondatapolitik

For at du kan oprette dig som kunde, har Mental Ro brug for følgende oplysninger om dig:
Navn
Adresse
Telefon nr.
E-mail

Mental Ro foretager registreringen af dine personoplysninger, for at kunne levere en tjenesteydelse til dig.
Når oplysningerne er registreret hos Mental Ro, vil de blive slettet 5 år efter endt samarbejde, da bogføringsloven kræver at oplysninger om regnskabsmateriale skal opbevares i 5 år.

Du kan til enhver tid få indsigt i hvilke oplysninger Mental Ro har om dig.

Dine personlige oplysninger videregives ikke til nogen anden eller tredje part.

...

## § 10 Cookies

Analyse og statistiske cookies giver os mulighed for at måle besøgende trafik og se trafikkilder, ved at indsamle information i datasæt. De hjælper os også med at forstå, hvilke produkter og handlinger der er mere populære end andre.

Cookies for marketing og retargeting sættes normalt af vores marketing- og reklamepartnere. De kan bruges af dem, til at opbygge en profil af din interesse og senere vise dig relevante annoncer. Hvis du ikke tillader disse cookies, vil du ikke opleve målrettede annoncer til dine interesser.

...
